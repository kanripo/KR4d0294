# -*- mode: mandoku-view; -*-
#+TITLE: 性善堂稿
#+DATE: 2015-08-25 00:03:04.247628
#+PROPERTY: ID KR4d0294
#+PROPERTY: BASEEDITION WYG    
#+PROPERTY: JUAN 卷四
<pb:KR4d0294_WYG_004-1a>¶
欽定四庫全書¶
　性善堂稿卷四　　　　　　宋　度正　撰¶
　七言律詩¶
　　别堅甫伯修(并序/)¶
　堅甫伯修相挽道舊遂成濡滯今日梁使君宋别駕¶
　又為置酒堅甫又欲更作一日留天欲雨風色頓寒¶
　慨然念歸賦詩告别千萬矜亮¶
㡬日馳來别浩齋偶然良晤盡吾儕苛留歸思主人惡¶
<pb:KR4d0294_WYG_004-1b>¶
少駐征鞍客子佳栗烈侵膚凝臘雪縱横塞路困山崖¶
三家白髪元相似放去從教慰母懐¶
　　　送胡茶馬赴京西漕¶
夾岸黄花弄夕曛歸艎擊汰不堪聞愁容政想峩眉月¶
喜氣遥占峴首雲酒罷樓頭觀妙算公餘壠畔訪清汾¶
明年入奏明光殿前席雍容細剖分¶
　　　送錢國博解成都漕節詳刑湖右¶
坐於黄巻得新功學海波中號老龍雅以明經空四海¶
<pb:KR4d0294_WYG_004-2a>¶
何曽屈膝拜三公漢庭耿耿千回夢蜀道依依一節東¶
帷幄儻求真學士當今難捨狀頭翁¶
難弟堂堂玉立峯當年同奏大明宫早慚遊子迷求益¶
晚侍賔筵喜發䝉妙境妄能窺鴈蕩春風留得滿蠶叢¶
從今午夜占星斗弱水之西望大逢¶
　　　奉送游子正監簿解嘉定郡紱赴利漕詩¶
中興人物爛如星西海之濵起一經皇極虚懐咨讜直¶
逺人却立望儀形回天萬宇光衝斗夾日一心夢繞庭¶
<pb:KR4d0294_WYG_004-2b>¶
何草不黄風雨後更㸔老栢獨青青¶
君王神武念京都闗洛規恢入廟謨渭水新屯觀定勢¶
木牛成算付真儒馳驅莫惜銷人髀矍鑠還堪發壮圖¶
㑹㸔詩書真事業摩挲劔石為平鋪¶
　　　送曹機宜¶
温公早嵗侍天章萬里西來漕益昌講學於時資友鎮¶
(温公與蜀公為友/定交當在此時)留題到處著男光(利閬之留/題皆然)春秋比¶
較年相似詩禮漸摩日正長發䇿决科自餘事要須器¶
<pb:KR4d0294_WYG_004-3a>¶
業踵前芳¶
　　　送博寺丞¶
白日青天曉色開太虚澄澈絶纎埃三陽不與寒威盡¶
一氣還從暖律回更向中巖收桂子佇㸔上苑薦黄梅¶
幾多湖上閒風月舞詠應堪屬後來¶
　　　送李左之制幹東歸探韻得今字¶
萬巻胷中貯古今西遊蜀道手捫參寳彛殘刻窺心畫¶
清廟遺音振學林雅行瓊瑰殊慰我毎陪樽俎定論心¶
<pb:KR4d0294_WYG_004-3b>¶
飄飄衣袂青雲去佇立東風聴恵音¶
　　　送張季修歸簡州兼簡伯修¶
屈子文章似六經縉雲重與振遺音一門秀出金閨彦¶
三峽光摇玉宇參挾冊夙潛心學海揮毫今獨步儒林¶
横飛脫去科場累更去騷人向上尋¶
　　　送許仁叔解組東歸¶
萬里來官蜀錦城西南籍籍飲清名幕中議論誰為敵¶
天下交遊我與盟聖處工夫須自得明時事業只安行¶
<pb:KR4d0294_WYG_004-4a>¶
草堂擬作終焉計便翼飛來總寄聲¶
　　　送張西和南歸(公槃澗人/晦菴弟子)¶
長記春風拂拂吹烏奴江上濯漣漪(時在/益昌)便論槃叟心¶
傳日更及南翁指授時戎貊也應知姓字親朋未必記¶
芝眉公朝有意開皇極不用溪頭理釣絲¶
　　　君錫知丞僚友録示諸公所賦介夀堂詩謹次¶
　　　後溪先生元韻以記盛事¶
老翁神氣亦輕强鑿井耕田種豫章扶植髙標盤石壑¶
<pb:KR4d0294_WYG_004-4b>¶
養成合抱棟明堂風雷海運非人力日月天開盛寵光¶
既醉詩書餐道徳坐觀晩節更清香¶
　　　至喜亭詩¶
扁舟三峽備艱難幸脱風波魄未安山已陵夷成㟝嶁¶
水無約束漸瀰漫半天堤栁垂春暖滿地江梅怯嵗寒¶
坎坷一生何所用它年湖海一漁竿¶
　　　題錦屏山¶
積翠浮空老不枯英靈今此定何如萬章松栢還䝉密¶
<pb:KR4d0294_WYG_004-5a>¶
千載風雲頗濶疎一氣周流無間斷四時變化有盈虛¶
慿髙極目懐嵩華此憤何時可一攄¶
　　　奉送温甫主簿赴昌元新任¶
年来昌合頗多儒滿目青山秀不枯隠者能通三聖易¶
賢良更纘六經圖簿書整暇抛官事朋友從容味道腴¶
我已倦遊還舊隠新吟時寄幾篇無(按永樂大典誤分/作七言絶句二首)¶
(今改/正)¶
　　　奉輓靈泉明府東叔學士¶
<pb:KR4d0294_WYG_004-5b>¶
西州文物起雷霆四海一家仰聚星五鳯翺翔横碧落¶
雙鳬朝謁墮青㝠疑歸天上修仙史恥向人間駕説鈴¶
長歎良朋難再得更憂吾道太彫零¶
　　　輓史教授子正¶
獨抱遺經手不停振衣藝苑自雷霆文如曽子反居亞¶
(劉左史主省得其文甚愛之/楊訓質之以為第二人耳)才過髙軒又短齡共歎麒¶
麟封白壤喜看鴻鴈在青㝠慈顔莫作虚空想西簡先¶
生千字銘¶
<pb:KR4d0294_WYG_004-6a>¶
　　　輓黄通判明叔座主¶
政在伾文過十年幾多巖穴老英賢公車牘上皆亨路¶
夜壑舟移閟下泉事業鼎彛千古恨文章衣鉢萬燈傳¶
兊齋遺稿今無恙更㸔諸郎各勉旃¶
　　　奉輓浦江譙夫人(魏華甫/之母)¶
天資髙朗識精微千載興亡洞是非子美詩中聞鳯語¶
(夫人好讀子美/詩得其句法)羲之筆下相鸞飛(夫人善書羲之嘗/學書於衛夫人)口¶
傳諸子今為盛(夫人六子皆自授其書五/子已登科一子前為瀘帥)心念宗周古¶
<pb:KR4d0294_WYG_004-6b>¶
亦稀(夫人臨終有上下䝉蔽已甚/吾不忍見亂之将及之歎)喜懼髙懐如履薄西¶
瞻白鶴重歔欷¶
　　五言排律¶
　　　知縣九十一丈應聘成都賦詩為别¶
珍重圭璋彦經綸半世閒紛紛徒自黠黙黙了非頑懐¶
道心雖泰憂時鬢已斑操存期入室得失詎踰閑忽遇¶
風雲會應思雨露頒慨言全蜀病均是一家患友愛惟¶
天性侵牟可厚顔未能忘狗䑕安得及孤鰥昔志詞何¶
<pb:KR4d0294_WYG_004-7a>¶
屈今行勢莫艱(公向論米麥估錢之害于運判劉/徳修又言于馮總領傳之皆不行)坎離¶
交接地損益覆翻間户外元無盜山前怎有蠻都縁人¶
好事所以物生姦善惡無他道亷貪是要關但令歸似¶
水何用積如山問政文而上(文/翁)論心武以還(武/侯)未言齊¶
地利當念破天慳公議尤相傃愚言殆未刪君王何必¶
利孟叟語非訕¶
　　七言絶句¶
　　　殿中覆考進士¶
<pb:KR4d0294_WYG_004-7b>¶
交㦸重門間九閽彤庭紫殿切星辰能来此地連宵直¶
即是驂鸞駕鶴人¶
　　　兼考遂寧補試鎖宿在學戲題一絶¶
壯士縛雞聊爾耳小兒相鼎竟何如眼前萬事不堪説¶
惟有秋風解得渠¶
　　　贈䨥先生¶
眼如明月口如神閒裏乾坤物外身世上窮通都莫問¶
粹然生色幾何人¶
<pb:KR4d0294_WYG_004-8a>¶
　　　制幹判院初度載臨謹以梅起興賦三絶句為¶
　　　斯文夀一笑幸甚¶
江梅吐出五花新綽約林間早占春多謝天公孕佳實¶
中心渾是那仁仁¶
氷魂玉質映霜林四月飛成㸃㸃金遥想清香能止渇¶
應知此意可為霖¶
傅巖人起應旁招道徳光明相業髙試問當年調鼎事¶
非梨非栗不能桃¶
<pb:KR4d0294_WYG_004-8b>¶
　　　正䝉主文教授大著寵示佳章輙繼嚴韻仰酬¶
　　　盛意之辱兼呈諸契丈幸賜采矚正皇恐再拜¶
珍重知音審五聲也從紙上得張程設科久矣何曽見¶
想像雙瞳萬古驚(歐陽文忠公知舉學問則得明道横/渠文章則得蘇氏兄弟曽氏兄弟前)¶
(此未/有也)¶
眼空未可歎賢無瓦礫中間有寳珠多謝三峩孕清淑¶
安排貢籍貢鴻儒¶
學禁初行好斷魂中庸大學委塵昏如今天子都除却¶
<pb:KR4d0294_WYG_004-9a>¶
正學何憂更屈伸¶
外省風雷亦壮哉曽将科目放顔回(往時外省曽/教授丈作魁)因尋¶
俊秀傳衣鉢笑指凌雲得得來¶
㝠搜竊歎眼俱髙我欲還家備百牢三十三人齊上去¶
舉盃帆外送洪濤¶
　　　昨幸甚得見子玉教授丈得一論其説出於訂¶
　　　頑克己銘詞致超絶輙借前韻以慶兼呈諸丈¶
　　　幸乞一笑正再拜上¶
<pb:KR4d0294_WYG_004-9b>¶
天作斯文鼓大聲賢科今已定章程(劉祭酒爚乞選祖/宗盛時程文可矜)¶
(式者頒降近/已得㫖施行)諸生自此升堂去䜛説安能復震驚¶
廣文人物世間無兩眼晶熒照乘珠拈出便應人歎服¶
粹然議論到先儒¶
新泉瀹茗濯詩魂繙閲如飛徹曉昏是石無瑕終是石¶
莫教抱璞退聲寃¶
鑒别毫釐豈易哉逢竒何惜讀千回充囊未可矜前得¶
如積薪焉㸔後來¶
<pb:KR4d0294_WYG_004-10a>¶
淺陋微邦望不髙偶同齊晉㑹蟲牢進賢受賞非吾事¶
拭目龍門躍巨濤¶
　　　漕司檄勸稼望見資州憶王褒李鼎祚¶
文王既沒易中沒孔子重明漢又衰可惜李生真力學¶
但求象數不求詞(右李/鼎祚)¶
秦接衰周漢接秦漢儒議論儘真醇如何獨著賢臣頌¶
直使波流到聖臣(右王褒近世資人有/著聖臣論諛秦檜者)¶
　　　益昌書懐¶
<pb:KR4d0294_WYG_004-10b>¶
熙寧使者今何在(鮮于子駿熙寧/中為益昌運使)元祐師臣去不歸(司/馬)¶
(君實侍天章公為益昌/運使題名烏奴寺壁)獨對江山舒望眼悠然天際見¶
雲飛¶
　　　發益昌¶
牽江萬斛犯驚湍終日號呼寸寸難少駐不妨官避客¶
也教容易下前灘¶
　　　奉送三榮王子文遊益昌¶
㢘遜先生袖手間徽猷學士屢開藩行藏有道俱竒絶¶
<pb:KR4d0294_WYG_004-11a>¶
誰似清名萃一門¶
自修盟好諱言兵競喜豐年賀太平養得狐狸解猖獗¶
健兒還勝老儒生¶
料得人人喜自新爾民元是漢人民君王仁對于天下¶
元帥慈祥也似春¶
徽學諸孫亦俊游舌端造化挽洪流慨然投筆從裘馬¶
要學班超萬里侯¶
　　　命解¶
<pb:KR4d0294_WYG_004-11b>¶
世謂臧倉解譖軻豈知天意在干戈如天便欲平天下¶
縱百臧倉不奈何¶
　　　訪廖叔度䝉示山谷所作真贊及藜郊等帖¶
珍重前賢此考槃山川環合地平寛雨餘草木俱蒼翠¶
好與光風霽月㸔¶
　　　過丹山訪黄元英不值英壬子嵗正資州所解¶
　　　進士也¶
憶昔來司校士科宣傳是嵗得人多重來處處歡相問¶
<pb:KR4d0294_WYG_004-12a>¶
怪我官猶舊户曹¶
　　　訪舊所遊服膺齋悵然有懐¶
當年志氣儘豪英便把文章作六經堪笑從前大昏草¶
十年方見服膺人¶
　　　小舟泝馬湖江¶
横斜驟雨巾折角屈曲小舟屋打頭石壁愈髙天愈逺¶
亂雲深處羈縻州¶
　　　過石洞¶
<pb:KR4d0294_WYG_004-12b>¶
修門赫赫鐵城長雨後山川擁翠光大似錦屛饒富貴¶
至今人説状元坊¶
　　　過方舟墓下¶
突兀方舟天下豪文如神禹决江河挽開岷峽歸伊洛¶
一㸃光明萬丈髙¶
　　　劔門詩¶
羅列峯巒萬仞尊横縱畦畛自村村諸侯有道人安業¶
何用﨑嶇閉劒門¶
<pb:KR4d0294_WYG_004-13a>¶
　　　夢得學士賢表恵寄蕨芽小詩馳謝聊發一粲¶
陟彼南峯採蕨芽筠籃馳送簇英華東君迸出非無意¶
救活飢腸幾萬家¶
　　　偶成奉寄思中索酒¶
雨中風味似太苦夢裏秋懐如亂麻賴有郎君自軒豁¶
時攜一酌過西衙¶
